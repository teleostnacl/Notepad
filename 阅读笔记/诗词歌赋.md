- 悟已往之不谏，知来者之可追。实迷途其未远，觉今是而昨非。<p align="right">——晋•陶渊明《归去来兮辞》</p>
- 一曲新词酒一杯，去年天气旧亭台。夕阳西下几时回？</br>无可奈何花落去，似曾相识燕归来。小园香径独徘徊。<p align="right">——北宋•晏殊《浣溪沙》</p>
- 春风依旧。著意随堤柳。搓得蛾儿黄欲就。天气清明时候。</br>去年紫陌青门。今宵雨魄云魂。断送一生憔悴，只销几个黄昏。<p align="right">——宋•赵令畤《清平乐•春风依旧》</p>
- 《水调》数声持酒听,午醉醒来愁未醒。送春春去几时回?临晚镜,伤流景,往事后期空记省。</br>沙上并禽池上暝,云破月来花弄影。重重帘幕密遮灯,风不定,人初静,明日落红应满径。<p align="right">——北宋•张先《天仙子》</p>
- 梦里佳期，只许庭花与月知。<p align="right">——唐•冯延巳《上行杯》</p>
- 但知行好事，莫要问前程。<p align="right">——五代•冯道《天道》</p>
- 青青子衿，悠悠我心。纵我不往，子宁不嗣音？</br>青青子佩，悠悠我思。纵我不往，子宁不来？</br>挑兮达兮，在城阙兮。一日不见，如三月兮！<p align="right">——《诗经•郑风》</p>
- 林花谢了春红，太匆匆。无奈朝来寒雨晚来风。</br>胭脂泪，相留醉，几时重。自是人生长恨水长东。<p align="right">——五代•李煜《相见欢•林花谢了春红》</p>
- 自是寻春去较迟，不须惆怅怨芳时。</br>狂风落尽深红色，绿叶成荫子满枝。<p align="right">——唐•杜牧</p>
- 谁念西风独自凉，萧萧黄叶闭疏窗。沉思往事立残阳。</br>被酒莫惊春睡重，赌书消得泼茶香。当时只道是寻常。<p align="right">——清•纳兰性德 《浣溪沙》</p>
- 桃花坞里桃花庵，桃花庵里桃花仙。桃花仙人种桃树，又摘桃花卖酒钱。</br>酒醒只在花前坐，酒醉还来花下眠。半醒半醉日复日，花落花开年复年。</br>但愿老死花酒间，不愿鞠躬车马前。车尘马足富者趣，酒盏花枝贫者缘。</br>若将富贵比贫贱，一在平地一在天。若将贫贱比车马，他得驱驰我得闲。</br>别人笑我太疯癫，我笑他人看不穿。不见五陵豪杰墓，无花无酒锄作田。<p align="right">——明•唐寅《桃花庵歌》</p>